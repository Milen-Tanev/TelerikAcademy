Структурни шаблони:
     
**Фасада** – дава опростен
интерфейс (в смисъл – публичните елементи) на сложен за използване код (напр.
библиотека), с което се опростява употребата му. Фасадата прави 1 точка за
достъп до различните класове, които представляват логиката в тази библиотека и
останалия код си комуникира с нея, не с различните класове, които са зад нея.
Освен това, тя излага само необходимата информация. Сложната логика остава
скрита зад нея.
Предимствата на фасадата са, че правят
библиотеката по-лесна за ползване и разбиране, освен това намалява
зависимостите в кода – вместо зависимост от различните класове зад фасадата,
един клас е обвързан само с нея.
Фасадата може да се ползва и в случаи на
лошо написан код – логиката си остава у него, останалият код си комуникира с
нея, а тя дава достъп по разбираем начин до публичните елементи. Логиката
отново е скрита зад нея и, макар и зле написана, е лесна за употреба.

**Декоратор** –
използва се, за да се избегне получаването на class explosion – необходимостта на
създаване на прекалено много класове, поради наличието на много случаи на допълнителна
функционалност. Декораторът наследява оригиналния клас и добавя runtime своята
допълнителна функционалност към вече съществуващата. По този начин един обект
може да бъде декориран от няколко декоратора едновременно, вместо да се правят
отделни класове за всички възможни комбинации от обекти, притежаващи повече или
по-малко от тези функционалности.
Може да се ползва и за увеличаване на
функционалността на legacy код, който очевидно не е бил написан според
принципите на КПК J

**Composite** – представлява
изграждане на дървовидна структура от различни обекти, които имат общ интерфейс
(общи методи). Можем да работим еднакво с тях, без значениекой конкретен
обект използваме. По
този начин е спазен и open/close принципа – могат да бъдат добавяни нови
класове, които, имайки същия интерфейс, могат да бъдат ползвани по същия начин.
Както се вижда в изключително смисления
пример, даден от мен, има структура от обекти (ICollection-a setOfIngredients в класа Meal). В него има
обекти – наследници на абстрактния клас Food– обекти както от класа Spice, така и от Meal. Те трябва да
бъдат третирани еднакво, като в същото време, очевидно са различни. Имат както
общи, така и различни методи.
